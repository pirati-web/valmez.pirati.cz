---
layout: page
title: Programové body Pirátů a Nezávislých
rbar: ""
---
1. <b>Transparentnost města</b> - otevřít občanům možnost nahlédnout i do smluv a
výběrových řízení menších rozsahů, které výběrové řízení mít nemusí do částky
300 000 kč. Transparentní bankovní účty.

2. <b>Zavedení participativního rozpočtu, možnost přihlášení a odhlasování určitého
občanského projektu</b> - Participativní rozpočet je demokratický způsob vnitřního
rozdělování peněz, kterým Česká pirátská strana financuje veřejně prospěšné
dobrovolnické projekty. Každý člen si může připravit a přihlásit veřejně prospěšný
projekt a svým hlasováním členové rozhodují o míře financování jednotlivých
projektů.

3. <b>Podpora místního referenda</b> - Zastavíme samoúčelné a předražené projekty

4. <b>Elektronizace úřadu, elektronický podpis a odstranění zbytečné byrokracie</b> -
Informovaný a angažovaný občan je největším spojencem efektivní  státní správy.
Umožníme každému se takovým občanem stát a zajišťovat spolu s ostatními
nestranný dohled nad státní správou.

5. <b>Více financí do vzdělání, sportovních spolků a kultůry</b> - Piráti chápou vzdělávání
a sportovní aktivity jako nástroj pro osobní rozvoj, nejen pro získání práce.
6. <b>Přehodnotíme dotační politiku</b> - Dotace deformují trh. Proto musí být výjimečné a
používané pouze v případě nesporného užitku pro obec a společnost. Pirátská
strana prosazuje širokou kvalifikovanou diskusi občanů a odmítá tlak zájmových
lobby.
7. <b>Upřednostňujeme materiální podporu před finanční.</b>
● Poskytování finančních dotací nepovažujeme za hlavní způsob veřejné podpory.
Finanční dotace by v každém případě měly být poskytovány jen transparentním
organizacím. Příkladem vhodné nefinanční podpory mohou být veřejné prostory a
zázemí pro činnost  uměleckých souborů,  turistických a sportovních oddílů,
zájmových kroužků a dalších. Kultura a sport přináší mnoho výhod, které obchodní
domy nemohou nabídnout, a měly by být občanům blízko. Proto by se místa vhodná
pro kulturní využití v centru obcí neměla  přeměňovat v komerční centra, ale měla by
být v zásadách územního rozvoje vyhrazena právě pro kulturu a sport.
● Podpora "Živého města" s umělci (výtvarníci, hudebníci), žádné velké reklamní
plochy, legalizace ploch pro malování (grafitti etc.), místa pro umělce.
● Výstavba Skateparkového hřiště pro místní freestyle kulturu.
● Na Fórum Zdravého města 2017 jsme za Piráty navrhovali založení Tábořistě v okolí
města nejlépe u řeky Bečvy, kde by se mohlo opékat popřípadě i  kempovat.
8. Ekologie a životní prostředí
● Recyklace se musí vyplatit přímo těm, kteří mají snahu recyklovat.
● Otevřeme všechna jednání o projektech, které mají za cíl odstranit ekologickou
zátěž.
● Budeme prosazovat rozumnou a střídmou urbanizaci obcí, která nebude
představovat zbytečnou zátěž pro životní prostředí, zejména ovzduší a krajinu.
● Rozšíření zeleně ve městě, na parkovištích, náměstí (stromy čistí vzduch, strom
jako klimatizační jednotka), certifikát FSC
● Podpora zrychlení kotlíkových dotací, zvýšení počtu těchto dotací, kde je
momentálně 2000 žádostí na kraj což je opravdu málo.
Projekty Smart City
● Rozšíření bezplatné linky MHD, zavedení elektroautobusu (viz. Nový Jičín a
Hranice na Moravě: plně elektronizovaná MHD, návratnost do 5 let.
● Chytrá parkoviště (tabule s volnými místy, platby kartou a sms)  což už částečně
město má a Piráti chtějí zapracovat na jejich rozšíření.
● Zavedení systému informačních tabulí na hlavních komunikacích, který bude
řidičům sdělovat časy do různých částech města i alternativní objížďky při úpravách
pozemních komunikací. Tabule mohou být využity i k informacím ne jen z dopravy,
ale i z oblasti života ve městě a počasí či ekologické zátěže.
● Zavadění systému hospodaření s energiemi všech městských budov (školy, úřady,
radnice apod.). Zřídit informační systém s modulem energetickéhomanagementu ,
kde se evidují veškeré smlouvy energií a jiné. Díky tomu se nakoupí energie
centrálně a tím se ušetří desítky miliónů.
9. Další body k řešení:
 - Opětovné zpřístupnění dobrovolníků k venčení pejsků a jejich socializaci v místním
útulku.
 - Velmi oblíbeným byl pro městské občany nápis ValMez na Helštýně (ve stylu
Hollywood). Pokusíme se s podporou města o jeho obnovu z bytelnější konstrukce,
aby se nám zase nerozpadl.
 - Nový ostrůvek pod nemocnicí směr Vsetín, který slouží jako bezpečnější přechod pro
chodce nám moc bezpečný nepřijde a budeme trvat na rozšíření krajnice, která už
se rozpadá nájezdy kamionů do prudké zatáčky. Pozemní komunikaci je třeba o
několik centimetrů rozšířit, aby průjezdy vozidel byly plynulejší a dál od ostrůvku.
