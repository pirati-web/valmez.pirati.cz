---
layout: blog
category: CLANKY
title: 'Výběrové řízení na odborné funkce do komisí a osadních výborů města Valašského Meziříčí'
date: 2018-11-22
author: Denis Rychtar
authorId: denis.rychtar
image: /assets/img/posts/vyberovka.jpg
ogimage: https://raw.githubusercontent.com/pirati-web/valmez.pirati.cz/master/assets/img/posts/vyberovka.jpg
tags: 'Valašské-Meziříčí výběrové-řízení zastupitelstvo komise výbory osadní-výbory'
---
Na základě volebního výsledku Pirátů ve Valašském Meziříčí a nabídky Rady města budou Piráti nominovat členy 
do jednotlivých komisí. Do každé komise lze za Piráty nominovat jednoho člena.

V souladu s pirátskými principy vyhlašujeme výběrové řízení na jejich obsazení.
Výběrové řízení je otevřeno nejen členům Pirátské strany, ale i jejím sympatizantům.

Přihlášky zájemců jsou přijímány na mailu : denis.rychtar@pirati.cz a to nejpozději do  27. listopadu 2018 včetně.
V přihlášce uveďte kontaktní údaje, svůj stručný životopis a odůvodnění Vaší motivace, zejména se zaměřením na o
dbornost a zkušenosti do příslušné komise.
Jméno a příjmení, bydliště, rok narození, kontakt (mail/mobil), odbornost a představení.

V případě kladného přijetí přihlášky budete pozváni ke krátkému rozhovoru, o kterém vás informujeme mailem.


Informativní dokumenty k osadním výborům a komisím:

http://www.valasskemezirici.cz/assets/File.ashx?id_org=17636&id_dokumenty=8511

Poslání a působnost komise
1.  Komise je iniciativním a kontrolním orgánem rady města. Projednává zejména krátkodobou, střednědobou a dlouhodobou strategii města ve svěřené oblasti, a v této souvislosti sleduje a podílí se na přípravě městského rozpočtu a jeho změn.
2. Komise dále:
Sleduje, jak se v příslušných úsecích činnosti městského úřadu uplatňuje jeho působnost a pravomoc a jak se provádějí usnesení RM a ZM z oblasti jeho působnosti,
Předkládá RM návrhy k zařazení na pořad jednání připravovaného zasedání,
Vznáší dotazy, připomínky a podněty ve věcech týkajících se působnosti komise na radu města a její jednotlivé členy, předsedy výborů, na statutární orgány právnických osob, jejichž zakladatelem je město, a na vedoucí příspěvkových organizací a organizačních složek, které město založilo nebo zřídilo. Pokud požaduje písemnou odpověď, musí mu být zaslána do 30 dnů,
Má dále právo požadovat od zaměstnanců města zařazených do městského úřadu, jakož i od zaměstnanců právnických osob, které město založilo nebo zřídilo, informace ve věcech týkajících se působnosti komise. Informace musí být poskytnuta do 30 dnů.
Spadá-li to do působnosti komise, pak sleduje, jak příslušný odbor zabezpečuje výkon zřizovatelských funkcí vůči zřízeným organizacím
Spadá-li to do působnosti komise, pak projednává návrhy na udělení grantů a finanční podpory v oblasti její působnosti.

3. Funkční období komise je vymezeno funkčním obdobím rady města.
Zasedání komise
1. Komise zasedá v průběhu funkčního období podle potřeby, a to tak, aby jednotlivá zasedání korespondovala se schváleným plánem práce komise. Zasedání komise jsou číslována v jedné číselné řadě za období vymezené celým funkčním obdobím. Zasedání komise jsou neveřejná.
2. Plán práce komise stanoví termíny zasedání, případně hlavní úkoly komise na dané období a je komisí schvalován zpravidla na kalendářní rok na posledním zasedání v kalendářním roce.
3. Zasedání komise svolává předseda pozvánkou, která obsahuje místo a termín zpravidla nejméně 7 dní přede dnem zasedání.

Účast na zasedání komise
1. Členové komise jsou povinni se zúčastnit každého zasedání komise. Svou neúčast jsou povinni omluvit předsedovi.
2. Účast na zasedání stvrzují členové komise podpisem do prezenční listiny.
Celkem v osmi městech a jedné vesnici ve Zlínském kraji se podařilo Pirátům protlačit do obecního zastupitelstva minimálně jednoho člena. Patnáct městských zastupitelů pochází přímo z pirátských kandidátek či z kandidátů s naší podporou, ve Stupavě získal jeden Pirát mandát mezi nezávislými. Neuspěly pouze pirátské kandidátky na Vsetíně, v Zašové a ve Slavičíně.

Na několika místech nebyla nouze o velké drama. Ve Valašském Meziříčí mají Piráti zastupitele díky těsnému finálnímu přepočtu, který vyšvihl Denise Rychtara nad pětiprocentní hranici díky menšímu počtu kandidátů na listině. Velkou smůlu naopak měli ve Slavičíně, kde byl jejich výsledek 5,00 % přepočten na 4,99 %. Pirátům tak ve městě, ze kterého mimochodem pochází žhavý kandidát na post primátora Prahy Zdeněk Hřib, utekl pravděpodobně mandát o jeden jediný hlas. Jeden lístek rozhodoval také ve Stupavě, kde se ocitl člen Pirátů v opozici.

__Výčet zastupitelů:__

__Zlín__
- Jiří Jaroš
- Zuzana Fišerová
- Milan Klajn

"Volby pro nás skončily úspěchem. Získali jsme 6,57 %, což v konečné fázi znamená skvělé tři mandáty. Děkujeme za podporu a držíme kurz," říká Jiří Jaroš.

__Uherské Hradiště__
- Jaroslav Ševčík
- František Elfmark

"S výsledky voleb jsme spokojení. Očekávali jsme 2-3 mandáty jako nová strana v Uherském Hradišti. Nyní máme 2 pirátské zastupitele a již se chystáme na práci v zastupitelstvu v duchu pirátských principů," říká Jaroslav Ševčík.

__Kroměříž__
- Vratislav Krejčíř
- Petr Stoklasa

"V komunálních volbách jsme měli jistě vyšší cíle, obzvláště po odezvě okolí a odvedené práci, kdy jsme za 8 měsíců uspořádali 15 akcí. Zisk dvou postů pro pirátské zastupitele je ale uspokojivý, když přihlédneme k faktu, že jsme kandidovali v Kroměříži poprvé, bez známých osobností a v konkurenci třinácti kandidátek. V současné době již probíhají první jednání o možné podobě složení koalice a jsme sami zvědaví, jak to dopadne," říká Vratislav Krejčíř.

__Valašské Meziříčí__
- Denis Rychtar

"Valašskomeziříčtí Piráti dosáhli na zastupitelský mandát díky přepočítávání. Celkově se to pro nás dobře nevyvíjelo, ale uspěli jsme. V přepočtu 7,86 Kč na jeden hlas jsme dokázali získat mandát za 46000 Kč v celoroční kampani," říká Denis Rychtar.

__Rožnov pod Radhoštěm__
- Libor Adámek

"Jsme rádi, že jsme se jako nová strana v Rožnově dostali s jedním mandátem na radnici. Mrzí nás, že výsledek nebyl trochu lepší, abychom mohli lépe prosazovat náš program. Stále však můžeme hlídat kroky radnice a seznamovat občany s našimi pirátskými principy," říká Libor Adámek.

__Vizovice__
- Jan Špaňhel
- Jaromír Slezák

"Dosáhli jsme velmi dobrého výsledku, když se nám podařilo nalodit na radnici 2 kandidáty. Je to poprvé, kdy zástupci Pirátů v této obci s rozšířenou působností kandidovali. Dalším krokem bude vyjednávání o účasti v koalici. Teď nás čeká tvrdá práce. Chtěli bychom rozšířit počet Pirátů v našem městě a v příštích volbách vyhrát," říká Jaromír Slezák.

__Napajedla__
- Tomáš Čabla
- Jiří Krkoška

"Děkujeme všem, kteří nás podpořili při plavbě na radnici v Napajedlích, na kterou díky Vám vysíláme dva pirátské zastupitele. Věříme že naši práci budeme kormidlovat správným směrem! Držíme kurz!" říká Tomáš Čabla.

__Otrokovice__ (Občané OE s podporou Pirátů)
- Pavel Beznoska
- Petr Ťopek

"Pro Občany OE s podporou Pirátů jde o nejlepší výsledek v historii. Získání 2 zastupitelských míst je úspěchem, nicméně velmi nás mrzí, že jen několik hlasů nás připravilo o třetího zastupitele. Budeme-li osloveni, rádi se zapojíme do jednání o koalici, za předpokladu akceptace našeho volebního programu a místa radního," říká Pavel Beznoska.

__Stupava__ (sdružení nezávislých kandidátů)
- Lubomír Doležal

"Děkuji všem občanům, kteří přišli k volbám a dali nám svůj hlas. Volební účast téměř 80 % oprávněných voličů znamená, že lidem zde není budoucnost obce lhostejná. Nám bohužel 0,16 % hlasů chybělo k většině, ale i tak to beru jako úspěch. Těším se na první zasedání a věřím, že nyní již bude vůle vést důstojná jednání vedoucí ke spokojenosti všech obyvatel," říká Lubomír Doležal.

__

- - -
