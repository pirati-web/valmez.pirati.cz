---
layout: blog
category: CLANKY
title: 'Piráti ve Valašském Meziříčí navrhli, aby město hospodařilo s otevřeným účetnictvím'
date: 2020-06-24
author: Jaromír Horký
authorId: jaromir.horky
image: /assets/img/posts/transparence.jpg
tags: 'zlinsky-kraj valmez denis-rychtar transparentnost'
---
Piráti z ValMezu plní sliby. Zaměřili se na transparentní účetnictví města. Na zastupitelstvu představili možnost, jak může město transparentně hospodařit za pomocí projektu Cityvizor. Většina zastupitelů však hlasovala proti tomuto návrhu.

*„Rozklikávací rozpočet na úroveň faktur jsme voličům slíbili v našem programu, proto jsem se zaměřil na projekt Cityvizor, který umožní Valmezákům na jedné stránce ukázat údaje o rozpočtu města, plnění rozpočtu, smlouvy zveřejněné v registru smluv a přehlednou elektronickou úřední desku,“* říká zastupitel Denis Rychtar, který návrh předložil.

Piráti dlouhodobě prosazují transparentnost hospodaření ve veřejném sektoru. Průhledné a pro všechny dostupné účetnictví měst a obcí je jedním ze základních pilířů boje s korupcí. 

*„Tento projekt je přesně to, co našemu městu chybělo. Občan si může kdykoliv ověřit hospodaření města až do roviny faktur. Nevím, proč stávající  vedení města  tento projekt odmítlo, ledaže by se bála kostlivců ve skříní. Valašské Meziříčí hospodaří především z peněz občanů, proto mají občané právo na transparentní přehled financí,”* dodává Rychtar.

Piráti i přes nezájem vládnoucí koalice budou i nadále pracovat transparentní nakládání s veřejnými prostředky, protože průhlednost hospodaření je nejlepší lék na korupci.
